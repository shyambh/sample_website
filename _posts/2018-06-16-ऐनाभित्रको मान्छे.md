---
title: "ऐनाभित्रको मान्छे"
categories:
  - poetry
header:
      teaser: https://images.unsplash.com/photo-1435034568314-8303dbda4b8c?ixlib=rb-0.3.5&ixid=eyJhcHBfaWQiOjEyMDd9&s=c48ac79506b3126f0ecfd5833e38973e&auto=format&fit=crop&w=752&q=80
---

ऐनाभित्रको मान्छे  
ऐना भित्रको मान्छे  
ऐना बाहिरको मान्छे  
के एक हुन् ?  
ती एक हुन?  

मनभित्रको आँधी  
बिछोडिएको साथी  
के एक हुन्?  
के एक हुन्?  

म सक्दिन उसलाई छुन  
सक्दिन म उसलाई भन्न  
विगतका पानाहरू  
चाहँदैमा मेटिदैन  
लुकाएको सिरानीमा  
सपना भोलि भेटिदैन  

कोर्न त सकिन्नन्  
पानाहरू खाली नै उडिरहन्छन्  
नदेखिए पनि ती  
झन् झन् सलबलाईरहन्छन्  

हावाहरूमा उडिरहेका  
भावनाका शीतहरू  
रुमल्लिदै हिँडिरहेका  
चाहनाका गीतहरू  

एकान्तको माया  
न दाहिने छु न बायाँ  
म जस्तो छु  
म त्यस्तै छु  

दुई पैसाको अक्कल  
सक्कल बमोजिम नक्कल  
आउँदैन  
अहँ आउँदैन  

कुर मलाई नकुर  
खासै फरक परदैन  
फिरन्तेको साथ दिन  
कसैलाई नि कर छैन  
झस्किन्छौ कि अँध्यारोमा  
अब त मलाई डर छैन  

के भनूँ तिमीलाई  
घडी घरीघरी हेरिरहन्छौ  
म त बनेको उड्नलाई  
तिमी धर्ती मै अडीरहन्छौ  

हावाहरूमा उडिरहेका  
भावनाका शीतहरू  
रुमल्लिदै हिँडिरहेका  
चाहनाका गीतहरू......  
